---
id: 66742fa5-d1fc-4739-9dce-a248f835f2cb
publishedAt: "2023-09-06"
title: "Gdzie zjeść w Madrycie? Polecenia restauracji na każdą porę dnia i kieszeń"
image:
  url: "/assets/hiszpania/madryt/IMG_4173.jpg"
  alt: "Śniadanie"
short_description: 'Madryt to ogromne miasto pełne różnych restauracji, barów i kawiarni. Sama wiem, jak trudno czasem trafić na smaczne jedzenie, które nie będzie kosztować "miliony monet", dlatego chciałabym się podzielić z Wami moją listą miejsc.'
category: "europa"
countries: "hiszpania"
---

Madryt to ogromne miasto pełne różnych restauracji, barów i kawiarni. Sama wiem, jak trudno czasem trafić na smaczne jedzenie, które nie będzie kosztować "miliony monet", dlatego chciałabym się podzielić z Wami moją listą miejsc. Znajdziecie tu madryckie klasyki, a także inne mniej znane, ale równie ciekawe lokale.

## Śniadania

### Manolo Bakes

Sieć kawiarni dostępnych w różnych miastach Hiszpanii słynąca z malutkich croissantów. Na słono, na słodko. Na miejscu, na wynos, zapakowane do pudełka. Super na start dnia!

Mają różne zestawy śniadaniowe w dobrych cenach.

[Manolo Bakes](https://www.google.com/search?sca_esv=561727227&tbs=lf:1,lf_ui:4&tbm=lcl&sxsrf=AB5stBh2CTMQac_5tLPUj-L2-Qt7yoyNsg:1693514266209&q=manolo%20bakes%20madrid&rflfq=1&num=10&sa=X&ved=2ahUKEwjeoomi4IeBAxWEAhAIHemIDukQjGp6BAghEAE&biw=1440&bih=783&dpr=2#rlfi=hd:;si:;mv:%5B%5B40.4833958,-3.5782409%5D,%5B40.4168758,-3.7274379%5D%5D;tbs:lrf:!1m4!1u3!2m2!3m1!1e1!2m1!1e3!3sIAE,lf:1,lf_ui:4)

### Brunch Club

Przytulna kawiarnia, gdzie zjecie pożywne i urozmaicone śniadania. Jajka, wrapy, sałatki, tosty na słodko i słono. Do tego serwują dobrą kawę!

[Brunch Club](https://www.google.com/maps/place/Brunch+Club/@40.4216,-3.7028222,15z/data=!4m6!3m5!1s0xd4228878a42a065:0x8ef2daa5eab88a85!8m2!3d40.4216!4d-3.7028222!16s/g/11dxdkssvq?entry=ttu)

## Na tapas i lokalną kuchnię

### Taberna El Sur

Miejscówka, którą polecił mi mój nauczyciel hiszpańskiego - rodowity _madrileño_. Zjecie tu dobre tapas i napijecie się piwa czy drinków. W środku jest dość gwarno i (tu mały minus) ciasno. Lokal ozdobiony jest plakatami filmowymi, które dodają mu klimatu.

[Taberna El Sur](https://www.google.com/maps/place/Taberna+El+Sur/@40.4110462,-3.6995318,15z/data=!4m6!3m5!1s0xd42262a45893189:0x714e51ad654c3d4c!8m2!3d40.4110462!4d-3.6995318!16s/g/1thkb107?entry=ttu)

### Bar La Campana

Miejsce słynące z bagietek ze smażonymi kalmarami. Proste, smaczne i niedrogie (4 €). Warto spróbować, kiedy będziecie w Madrycie. Serwują też inne tapas.

[Bar La Campana](https://www.google.com/maps/place/Bar+La+Campana/@40.4149117,-3.7068219,15z/data=!4m2!3m1!1s0x0:0xce01fda329a51776?sa=X&ved=2ahUKEwj1sp2p6oeBAxUjFRAIHZ5_AfYQ_BJ6BAheEAA&ved=2ahUKEwj1sp2p6oeBAxUjFRAIHZ5_AfYQ_BJ6BAh-EAg)

### Las Bravas

Kultowe miejsce serwujące _patatas bravas_ - tapas pochodzący z Madrytu, spotykany obecnie w całej Hiszpanii. Są to smażone ziemniaczki podawane z _salsa brava_, pikantnym sosem na bazie papryczek i oliwy. Dobrze zamówić sobie porcję na dwie osoby na "mały głód".

Zwróćcie uwagę na godziny otwarcia, bo lokal zamyka się w trakcie dnia.

[Las Bravas](https://www.google.com/search?gs_ssp=eJzj4tFP1zfMyDUqLimvMDJgtFIxqEgxMTKysDAwT0w2szC3TLEyqLA0Sk1NSTZPNjJMMU5JNU30EsxJLFZIKkosA1K5iSlFmSkA53EVyA&q=las%20bravas%20madrid&oq=las%20br&gs_lcrp=EgZjaHJvbWUqDwgBEC4YJxivARjHARiKBTIGCAAQRRg7Mg8IARAuGCcYrwEYxwEYigUyBggCEEUYOTIJCAMQLhhDGIoFMgcIBBAAGIAEMgYIBRBFGDwyBggGEEUYPDIGCAcQRRg80gEIMjA3OGowajeoAgCwAgA&sourceid=chrome&ie=UTF-8)

### Chocolateria San Ginés

Kolejny madrycki klasyk. Historia czekoladziarni sięga do 1894 r. Zamówcie _chocolate con churros_. Dziennie przewija się tu tysiące ludzi - turystów i lokalsów.

Co ciekawe od czwartku do niedzieli lokal otwarty jest przez całą dobę, w pozostałe dni nieco krócej (8.00-23.30).

[Chocolateria San Ginés](https://www.google.com/search?sca_esv=561979705&tbs=lf:1,lf_ui:4&tbm=lcl&sxsrf=AB5stBjrSv-ANrLPOt7ehOgrGvZW3QzWXg:1693597239034&q=Chocolateria%20San%20Gin%C3%A9s&rflfq=1&num=10&ved=2ahUKEwiJ1cyulYqBAxXtGBAIHcYqCicQtgN6BAgaEAY#rlfi=hd:;si:7536165071040463829,l,ChdDaG9jb2xhdGVyaWEgU2FuIEdpbsOpcyIDiAEBSKWstHNaLxAAEAEQAhgAGAEYAiIXY2hvY29sYXRlcmlhIHNhbiBnaW7DqXMqCAgCEAAQARACkgEOY2hvY29sYXRlX2NhZmWqAT8QATIeEAEiGvfbALepNiY4tEzTlF04KxHrkfpMv9RksZBTMhsQAiIXY2hvY29sYXRlcmlhIHNhbiBnaW7DqXM;mv:%5B%5B40.446019299999996,-3.6721459%5D,%5B40.4150834,-3.7088858000000005%5D%5D)

## Inne kuchnie

### Takos Al Pastor

Podobno to tu zjecie najlepsze tacos w Madrycie. W mojej opinii są bardzo smaczne. Tortilla jest miękka, a mięso soczyste. Ceny w granicach 1.20-1.50 € za jedno taco.
Miejscówka jest jednak bardzo oblegana i musicie uzbroić się w cierpliwość, by wyczekać do zamówienia. Wieczorem (w środku tygodnia) stałam w kolejce około godziny.

Uwaga: Płatność kartą od 10 €, więc jeśli nie planujecie przekroczyć tej kwoty, przygotujcie gotówkę.

[Takos Al Pastor](https://www.google.com/maps/place/Takos+Al+Pastor/@40.4193727,-3.7033354,15z/data=!4m16!1m9!3m8!1s0xd42287dec736e4f:0x5156e65b93e6f08a!2sTakos+Al+Pastor!8m2!3d40.4193727!4d-3.7033354!9m1!1b1!16s/g/11bbrldnh1!3m5!1s0xd42287dec736e4f:0x5156e65b93e6f08a!8m2!3d40.4193727!4d-3.7033354!16s/g/11bbrldnh1?entry=ttu)

### Sanissimo Opera Vegan

Propozycja dla wegan i nie tylko. Nie da się ukryć, że kuchnia hiszpańska jest dość tłusta, dlatego szukałam zdrowszej alternatywy. Zjecie tutaj wrapy, burgery, sałatki i wiele innych pyszności. Ciekawe kompozycje smakowe podane w piękny sposób. Do tego świeżo wyciskane soki - możecie wybrać sobie 3 składniki w jednej cenie.

Ceny za posiłek od 11 € w górę.

Dodatkowy plus: macie do wyboru 3 lokalizacje. Ja byłam w tej przy Operze.

[Sanissimo Opera Vegan](https://www.google.com/search?q=sanissimo%20madrid&oq=sa&gs_lcrp=EgZjaHJvbWUqBggAEEUYOzIGCAAQRRg7MgYIARBFGDsyBggCEEUYOTIGCAMQRRg7MgYIBBBFGD0yBggFEEUYPDIGCAYQRRg9MgYIBxBFGDzSAQgyNDExajBqN6gCALACAA&sourceid=chrome&ie=UTF-8#rlimm=8386435660173093528)

## Na wieczornego drinka lub randkę

### El Jardin de Salvador Bachiller

Miejsce przywodzi na myśl książkę "Tajemniczy Ogród". Tyle że tu do ogrodu wchodzi się przez... sklep. Efekt "wow" gwarantowany. Kwiaty, rośliny, światełka. Idealne miejsce na randkę lub na wyjście z przyjaciółką.

Zaznaczam, że jest to najdroższe miejsce w tym wpisie. Drinki kosztują tu średnio 15 euro - są smaczne i pięknie podane. Jedzenie jest jeszcze droższe - my nic nie próbowałyśmy.

Jeśli chcecie odwiedzić ogród, a nie niższe piętra, lepiej zarezerwujcie miejsce wcześniej.

[El Jardin de Salvador Bachiller](https://www.google.com/maps/place/Garden+of+Salvador+Bachiller/@40.4190923,-3.702268,15z/data=!4m6!3m5!1s0xd422887433e64dd:0x4d2999209971347!8m2!3d40.4190923!4d-3.702268!16s/g/1q6n2wslm?entry=ttu)

## Tani fast food

### 100 Montaditos

Fast food serwujący różne kanapki, piwo. Od razu zaznaczę, że główną zaletą tego miejsca są jego ceny, a nie jakość. Możecie zjeść tu posiłek za kilka euro. W środy i niedzielę ceny są jeszcze niższe. Za 3 kanapki i 2 piwa zapłaciłyśmy 6 €.

Sieciówka ta jest dostępna w całej Hiszpanii.

[100 Montaditos](https://www.google.com/search?sca_esv=561727227&tbs=lf:1,lf_ui:4&tbm=lcl&sxsrf=AB5stBjUq0aCVpVz-BX-xdtWadwCa2qfLg:1693518970183&q=100%20montaditos%20madryt&rflfq=1&num=10&sa=X&ved=2ahUKEwjOlY3l8YeBAxW3KhAIHV44AG0QjGp6BAgdEAE&biw=1440&bih=783&dpr=2#rlfi=hd:;si:;mv:%5B%5B40.458946399999995,-3.6634276999999993%5D,%5B40.397836700000006,-3.7230923%5D%5D;tbs:lrf:!1m4!1u3!2m2!3m1!1e1!2m1!1e3!3sIAE,lf:1,lf_ui:4)

## Podsumowanie

W Madrycie znajdziecie wiele świetnych miejscówek. Królują tapas i kuchnia hiszpańska. Znajdziecie też sporo miejsc z kuchnią z Ameryki Południowej. Mam nadzieję, że moje propozycje ułatwią Wam gastronomiczne wybory podczas wizyty w Madrycie! Buen provecho!
